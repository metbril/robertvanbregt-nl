---
title: Blackberry is binnen
post_id: 53
date: '2008-01-03T20:00:23+00:00'
published: true
taxonomy:
    migration-status: review
    category: [Ongecategoriseerd]
    tag: [blackberry,curve,gadgets,gprs,gsm,mobiel,smartphone,telefoon,blackberry,curve,gadgets,gprs,gsm,mobiel,smartphone,telefoon]
author: Robert van Bregt
metadata:
    author: Robert van Bregt
---
![Blackberry Curve](http://breggologisch.files.wordpress.com/2008/01/blackberry-curve-8310-vodafone-nl.jpg)

Vandaag heb ik de [Blackberry Curve 8310 Vodafone](http://www.vodafone.nl/shop/package/phonePackege.jsp?catId=cat6270013&confSkuId=sku19870059) van de zaak afgehaald. ’t Is nog steeds een smartphone, maar na een jaar zeer tevreden gebruik van mijn Nokia E61 is het toch wel even wennen aan de interface. De Blackberry interface is doordacht, vaak intuïtief en bij vlagen briljant. Zo kan ik vanuit de oproepenlijst direct zoeken in mijn contactpersonen.

Maar wat dan weer ontbreekt is, het vanuit deze lijst direct toevoegen van een nieuw nummer aan een bestaande contactpersoon. Het is alleen maar mogelijk voor een nummer een nieuw contact aan te maken of het nummer te kopiëren naar het klembord en het vervolgens te plakken nadat je via het adresboek met een omweg in de bewerkingsmodus van de betreffende contactpersoon kunt plakken. Mocht je hiervoor een slimme oplossing weten, dan hoor ik dat graag via de reacties.