---
title: Nooit meer een uitzending missen
post_id: 1586
date: '2007-08-17T06:18:00+00:00'
published: true
taxonomy:
    migration-status: review
    category: [Ongecategoriseerd]
    tag: [google,gratis,sms,televisie,tv,google,gratis,sms,televisie,tv]
author: Robert van Bregt
metadata:
    author: Robert van Bregt
---
Ook wel eens last van, een uitzending missen van een programma dat je graag op televisie had willen zien? Voor sommige zenders kun je [gemiste uitzendingen](http://www.uitzendinggemist.nl/) nog eens op het Internet bekijken, maar dat werkt lang niet voor allemaal zo eenvoudig.

Een optie is natuurlijk om met een recorder het programma op te nemen. Een andere optie is, om je tijdig te laten waarschuwen dat een programma gaat beginnen. De site [TVgids.nl](http://www.tvgids.nl/) biedt die mogelijkheid, bijvoorbeeld door het verzenden van een (betaalde) SMS.

Maar ik heb nu ook een gratis (ik ben tenslotte Hollander) oplossing gevonden: een [Firefox](http://www.firefox.com/) addon of Greasemonkey script van [Anton Wieringa](http://www.antonwierenga.com/) dat de [SMS-link van TVgids.nl omleidt naar een pagina die de uitzending toevoegt aan je Google Calendar](http://www.antonwierenga.com/tvgidsgcal). Als je daar dan een SMS-alarm toevoegd, wordt je netjes gewaarschuwd met een gratis SMS. De instructies op de site van Anton spreken voor zich.