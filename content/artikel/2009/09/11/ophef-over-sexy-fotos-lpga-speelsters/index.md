---
title: Ophef over sexy foto&#8217;s LPGA-speelsters
slug: ophef-over-sexy-fotos-lpga-speelsters
date: '2009-09-11T15:21:04+00:00'
tags: [golf,sport]
---
![Golf Club](http://robert.vanbregt.net/wp-content/uploads/2009/08/golf-club.jpg?w=150 "Golf Club")Iedere keer als een speelster haar vrouwelijkheid tentoonspreidt volgt er een golf van kritiek over het feit dat dit de aandacht afleidt van de golfsport. De [LPGA](http://www.lpga.com/) heeft het er moeilijk mee. De aankondiging dat drie speelsters in weinig verhullende poses te zien zullen zijn in de speciale ‘Bodies’ uitgave van het Amerikaanse [ESPN Magazine](http://sports.espn.go.com/espnmag/) doet, reeds voordat deze verschijnt, veel stof opwaaien. [Sandra Gal](http://www.sandragal.com/), [Anna Grzebien](http://www.lpga.com/player_results.aspx?id=13715) en [Christina Kim](http://en.wikipedia.org/wiki/Christina_Kim) zijn de uitverkoren golfers om de pagina’s van het sportblad te sieren.

Vrouwelijke golfers buiten de VS hebben minder moeite met de dubbele moraal over hun vrouwelijkheid en maken al langer succesvolle kalenders in weinig verhullende poses. De kalender van de Italiaanse speelster [Sophie Sandolo](http://en.wikipedia.org/wiki/Sophie_Sandolo) is zo succesvol dat ze nu ook een veel gevraagd fotomodel is en onlangs heeft geposeerd voor de [Italiaanse Playboy](http://www.playboy.it/).

Op foremagazine zijn enkele [foto’s](http://www.foremagazine.nl/component/content/article/1-laatste-nieuws/298-ophef-over-sexy-fotos-lpga-speelsters) gepubliceerd ([NSFW](http://nl.wikipedia.org/wiki/NSFW)).