---
title: "Spullenboel: Koerierstas"
post_id: 136
date: '2008-08-31T16:12:59+00:00'
published: true
taxonomy:
    migration-status: review
    category: [Ongecategoriseerd]
tags: [crumpler,fietsen,gear,spullenboel,tas,crumpler,fietsen,gear,spullenboel,tas]
---
![crumpler-cheesy-disco](/wp-content/uploads/2009/08/crumpler-cheesy-disco.jpg "crumpler-cheesy-disco")Iedere keer als we op pad gaan, moet M. alles in haar handtas meesjouwen, loop ik met een lullig plastictasje of met een vaak oversizede rugzak. Dat was ik al een tijdje zat en besloot dus een koerierstas of schoudertas te gaan kopen. Dat is ook praktisch op de fiets.

Afgelopen week, het was vakantie, had ik daar wat tijd voor en moest het er maar van komen. Mijn oog was al gevallen op het merk [Crumpler](http://www.crumpler.nl/); degelijke tassen met een hip uiterlijk. Probleem is, dat dit merk een behoorlijk uitgebreid assortiment heeft. Van oversized laptoptas tot superklein tasje voor je mobiel. Ik had eerder al gekeken en wat tassen laten afvallen. Veel is te klein en ook wel wat te klein. Eigenlijk moest het een tas zijn die wat flexibel was, niet gemaakt voor een laptop. De tassen die daaraan voldeden waren uiteindelijk toch wat te klein. Dus toch maar een laptoptas. Wel eentje met uitneembare sleeve. Wat dan overblijft is al een stuk soepeler. Na wat wikken en wegen is de keuze uiteindelijk gevallen op de Cheesy Disco in een onopvallende bruine “Espresso” kleur.