---
title: "Ontgrendel met FileVault versleutelde macbook met een apple watch"
slug: "ontgrendel-filevault-versleutelde-macbook-apple-watch"
date: 2019-01-23T21:05:00+01:00
author: Robert van Bregt
tags: [apple,mac,apple watch,smartwatch]
categories:
  - Technologie
---

**TL;DR**: Gebruik je iCloud-wachtwoord om je opstartschijf met FileVault te versleutelen als je de Mac automatisch wilt kunnen ontgrendelen met je Apple Watch. 

Sinds mijn verjaardag draag ik met veel plezier een [Apple Watch](https://apple.com/nl/watch). Een van de leuke en handige functies is, om je [MacBook te ontgrendelen met behulp van je Apple Watch](https://support.apple.com/nl-nl/HT206995). Zodra je je wachtwoord moet intypen, voel je je pols trillen en wordt je Mac ontgrendeld. Weg frictie. 

Eerder deze week ontdekte ik, dat ik sinds de herinstallatie van mijn MacBook had verzuimd mijn [opstartschijf te coderen met FileVault](https://support.apple.com/nl-nl/HT204837) in te schakelen. Dat deed ik dus direct. Maar wat bleek, dan werkte het ontgrendelen met de Watch dus niet meer. Eerst had ik de oorzaak niet door, maar door FileVault uit te schakelen werkte het weer wel. Het is on-Apple's dat dit niet samen werkt, dus er moest een oplossing voorhanden zijn. 

Bij het inschakelen van FileVault had ik al gezien dat ik kon kiezen tussen ontgrendelen met mijn iCloud-wachtwoord of een zg. herstelcode. Ik had eerder voor die laatste gekozen, omdat ik dat zo al jaren deed. Toen ik koos voor mijn iCloud wachtwoord, werkte direct ook het automatisch ontgrendelen weer. Perfect!
