---
title: Echt een heel klein boekje over Zorg 2.0
date: '2010-09-19T07:54:19+00:00'
tags:
    - boek
    - ebook
    - zorg
    - e-health
---

[![](cover.jpg)](http://www.eburon.nl/een_heel_klein_boekje_over_zorg_2_0_ebook)

Eerder deze week [bestelde](http://twitter.com/rbregt/status/24741667215) ik bij [eBookstick](http://www.ebookstick.nl/) mijn MANAGEMENTSTICK. Die kwam lekker snel binnen. Gisterenavond ben ik [op mijn iPad](http://twitter.com/rbregt/status/24872025152) direct aan het eerste boek begonnen: “[Een heel klein boekje over Zorg 2.0](http://www.eburon.nl/een_heel_klein_boekje_over_zorg_2_0_ebook)” van [Lucien Engelen](http://nl.linkedin.com/in/lucienengelen). Het boekje geeft in een notendop een heel aardige schets van wat [Zorg 2.0](http://www.zorg20.nl/) precies is en wat je er als zorgaanbieder mee zou moeten.

Wie Lucien al wat langer [volgt](http://twitter.com/zorg20) leest echter niets nieuws. Hij verspreid zijn boodschap via verschillende media en podia en is daar heel consequent in. Mijn eerste kennismaking daarmee was zijn videopresentatie over [de rol van Internet binnen de zorg](http://vimeo.com/7751755).

{{< vimeo 7751755 >}}

Tip voor de auteur en uitgever: in het boekje staan veel verwijzingen naar websites. Het zou mooi zijn als die vanuit een [ebook reader](http://www.apple.com/nl/ipad/features/ibooks.html) direct aan te klikken waren en te bekijken in een [browser](http://www.apple.com/nl/ipad/features/safari.html).