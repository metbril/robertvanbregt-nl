---
title: "Geen Zelfspodcast meer"
date: 2022-10-28T11:46:43+02:00
tags:
    - podcast
categories:
    - Algemeen
---

Nog steeds vind ik de [Zelfspodcast][zelfspodcast] van [Jaap] en [Sander] een van de leukste [podcasts][podcast] die ik ooit luisterde. Inderdaad 2 vrienden die de spot drijven met zichzelf en elkaar. Het plezier spatte er vanaf. Zoals ze het zelf uitleggen:

> In de Zelfspodcast nemen jeugdvrienden Jaap Siewertsz van Reesema (zanger/producer) en Sander Schimmelpenninck (journalist/presentator) hun leven en de wereld door. Twee dertigers met carrières in de media, met Instagrammable levens, maar ook huismussen die verlangen naar het platteland. Twee maatjes met zeer verschillende karakters, maar een gedeelde liefde voor zelfbeklag. Elke week een rondje dieptepunten, één hoofdonderwerp, vele zijpaadjes, kansloze businessideeën en gegluur naar mooie meisjes.

Ik geef toe, ik was geen 'luisterkind', maar ben altijd een van de 'gieren' gebleven. Tijdens de opnames werd me al duidelijk dat de podcast voor hen geen hobby was, maar dat zij hier een echt businessmodel in zagen en ermee in hun inkomen willen voorzien.

Zoals je leest, schrijf ik dit in de verleden tijd. Want na een tijdje niet te hebben geluisterd, wilde ik weer up-to-date raken. Tot mijn teleurstelling ontdekte ik echter dat de Zelfspodcast tegenwoordig alleen nog maar te beluisteren is via het podcast-platform [Podimo][podimo]. Die hebben een betaalmuur opgetrokken, waarachter veel content alleen nog maar beschikbaar is door het afsluiten van een maandabonnement.

Hoe leuk ik de jongens ook vond, dat is me iets teveel van het goede. Dus ik wens ze nog veel plezier toe, en heel veel luisteraars. Maar ik dus niet meer.

[zelfspodcast]: https://zelfspodcast.nl/
[jaap]: https://nl.wikipedia.org/wiki/Jaap_Reesema
[sander]: https://nl.wikipedia.org/wiki/Sander_Schimmelpenninck
[podcast]: https://nl.wikipedia.org/wiki/Podcast
[podimo]: https://podimo.com/nl